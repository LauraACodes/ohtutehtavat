**Glad, Mad, Sad varsin toimiva tekniikka ensimmäisessä retrospektiivissä!**

Pidimme tiimin ensimmäisen retrosektiivin hyödyntäen Flingaa ja Glad, Mad, Sad -tekniikkaa.
Verrattuna Wikipedia-kuvaukseen Flinga toi mukanaan anonymiteetin, mikä on mielestäni hyvä juttu - hankalampiakin asioita voi nostaa esiin vaikka ujostuttaisi.
Kun kaikki olivat kirjoittaneet omat huomiot kävimme kaikki aiheet yhdessä läpi. Emme sinänsä äänestäneet mikä olisi tärkeämpi kuin joku toinen.
Oma tiimimme sai Glad-osiossa varsin paljon kehuja, eikä ihme. Henki on hyvä, apua on helppo pyytää ja sitä myös saa, kaikki ovat innostuneita ja hoitavat oman tonttinsa.
Mad-osiossa oli lähinnä korona-aiheisia, ei niinkään projektia koskevia asioita. Sad osiossa nousi tarve keskustella hieman enemmän yhdessä ohjelman rakenteesta. 
Keskusteluiden pohjalta teimme muistiinpanot ja sovimme mihin panostetaan jatkossa (mm. asioiden kuittaus Telegramissa herkemmin, että pysytään paremmin kärryillä).
Toimintamallina tekniikka on mielestäni erittäin toimiva ja riittävän simppeli!
